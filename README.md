# 24 Ekim Ödevleri
Bakılması/yapılması istenen şeyler:

- :heavy_check_mark: Github hesaplarının açılması   
- :heavy_check_mark: HackerRank ve StackOverFlow hesapları açılması 
- :heavy_check_mark: Visual Studio benefitlerinden yararlanmak için Microsoft hesabı açılması
- :heavy_check_mark: Docker'a ve Docker'a ait kavramlara nelerdir?
- :heavy_check_mark: .Net Core versiyonları ve bu versiyonlar arasındaki farklar
- :heavy_check_mark: .Net 5 geçilme ihtiyaçları nelerdir, geçiş sürecinin tamamlanmasıyla neler hedeflenmektedir.
- :heavy_check_mark: Markdown yazımı ve kullanımı 
- :heavy_check_mark: Yazılım alanında takip ettiğiniz kişiler kimlerdir?
- :heavy_check_mark: Microsoft Azure tarafında ne gibi hizmetler vardır?
- :heavy_check_mark: Beğendiğiniz beş tane iş ilanı 
- :heavy_check_mark: Github ile alakalı, takip ettiğiniz üzerine çalışılabileceğini düşündüğünüz repositorylerin listesi
- :heavy_check_mark: Kodun kalitesinin metrik olarak ölçülmesinden ne anlamaktasınız?

# Hesaplarım
-  [Github](https://github.com/mrtaakts)
-  [Hackerrank](https://www.hackerrank.com/mrtaakts)
-  [Stackoverflow](https://stackoverflow.com/users/14514990/mert-akta%c5%9f)
-   Microsoft hesabım var.

# Docker nedir ? Docker'a ait kavramlar nelerdir?
![Docker](https://bilisim.io/wp-content/uploads/2017/02/docker-logo.jpg)


**Docker, uygulamaları geliştirme yayına alma ve çalıştırma gibi süreçleri konteynerler üzerinden yürütmemize olanak sağlayan bir platformdur.
 Docker’in altında yatan temel felsefesi, bizleri işletim sistemlerinden soyutlayarak her biri ayrı konteyner üzerinden çalışabilen birbirlerinin bozulması veya değiştirilmesinden etkilenmeyecek ayrı uygulama yayın alanları oluşturulmasını sağlamaktır.**

- Container Nedir? : Temel olarak konteyner, imajın çalıştırılabilir örneğidir. Docker Rest API veya CLI aracılığıyla konteynerler oluşturup, başlatıp, durdurabilir veya başka bir yere taşıyabiliriz.

- Image Nedir? : Docker üzerinde konteyner ayağı kaldırmak için bir imaja ihtiyaç duyulur. Imajlar içinde uygulamanızın çalışması için kütüphane, ortam değişkenleri ve konfigürasyon dosyalarını barındıran çalıştırılabilir paketlerdir. 

- Docker Registry Nedir? : Docker, imaj dosyalarını Docker Registry’de depolar. Docker Hub da imaj dosyalarını alıp kullanabildiğimiz, yeni imaj dosyaları yükleyip konfigüre edebildiğimiz public bir registry’dir. Bunun yanısıra private registry de oluşturabilir ve imajlarımızı bunun üzerinden depolayabiliriz.


# .Net Core 
![Net Core](https://www.argenova.com.tr/uploads/net-core.png)

**ASP.NET Core, Microsoft tarafından geliştirilen açık kaynak kodlu bir yazılım geliştirme platformudur.**

### Performans

ASP.NET Core içerisinde bir çok kütüphane ve optimizasyon aracı bulundurmaktadır. Bu araçlar sayesinde daha sürdürülebilir, yüksek performanslı yazılımlar oluşturabilmektedir. Hızlı sürüm döngüleri, kolay güncellemeler, bellek optimizasyonları ve boşluk (space) ayırma gibi özellikler altyapıyı mobil içinde çok uygun bir hale getirmektedir. ASP.NET Core sadece .NET geliştiricileri için uygun olan bir teknoloji olarak değerlendirilmemelidir, tüm sektör için güvenilir ve ekonomik bir çözüm olarak değerlendirilmelidir.

### Cross-Platform

Cross-Platform Desteği olarak adlandırdığımız bu özellik ASP.NET Core tarafından desteklenmektedir. Böylece geliştirilen uygulamalar Mac OSx, Linux ve Windows işletim sistemleri üzerinde sorunsuz şekilde çalışmaktadır. 

### Container Desteği

Container işletim sistemi seviyesinde sanallaştırma anlamına gelen, yaygın şekilde kullanılan bir teknolojidir. Kubernetes, Dockers ve diğer teknolojileri destekler. ASP.NET Core bu teknolojilerin kolay şekilde uygulamalar içerisinde kullanılabilmesine olanak sağlar.

### Kolay Bakım

Herhangi bir .NET geliştiricisi için, yeni değişiklikleri .NET framework ile güncellemek oldukça zordur. Ancak, ASP.Net core, her güncellemeyi işleyen bir NuGet paketi ile birlikte gelir. Uygulamalarınızı programlama dilindeki en son geliştirmelerle güncel tutmak, bakım standartlarınızı yükseltmenin anahtarıdır.

### Açık Kaynak Kod Esnekliği

Açık kaynak kodlu, modüler bir altyapı olarak tanıtılan ASP.NET Core, projenize göre altyapınıza eklemeler, çıkarmalar yapabilmenize olanak sağlar, Böylece yeni bir paket yada kütüphane eklemek istediğinizde tüm altyapıyı yeniden kurmanıza gerek kalmadan kolay şekilde istenen modülleri ekleyip, kullanabilirsiniz.

### Razor Pages ile Gelişmiş Kodlama Verimliliği

ASP.NET Core, Razor Pages, dinamik ve veri odaklı uygulamalar oluşturmak için hafif ve esnek sayfa odaklı bir altyapıdır. Geliştiricilere HTML üzerinde tam kontrol sunar.

Razor Pages'ı kullanmak için MVC bilgisine sahip olmanız gerekmez.Bu altyapı MVVM (Model-View-ViewModel) modellerine çok benzer ve her bir bileşenin sorumluluklarını izole ederek daha basit bir geliştirme deneyimi sunar. Razor Pages, temel veri girişi yapan basit uygulamalar için idealdir.


# .Net'in Geleceği (.Net 5)

Temel olarak .Net 5 ile hedeflenen, .Net Core, .Net Framework, Xamarin ve Mono’nun avantajlarını tek bir çatı altında toplamaktır. .Net 5 ile artık tek bir .Net olacak, yani Xamarin,Unity,ML.Net dahil olmak üzere tüm framework’ler tek bir çatı altında birleşiyor.

Şimdiye kadar .Net Core için yazdığımız kütüphaneler .Net Framework’te çalışmayabiliyordu, bu benim gün içerisinde sürekli karşılaştığım bir problem, .Net Framework ile yazılmış bir uygulamayı .Net Core’a geçirirken shared library olarak bazı tanımlamalar yapmak gerekebiliyor.
Çözüm olarak tanımlamalarımızı .Net Standart ile geliştirmemiz gerekiyordu ancak .Net 5 ile birlikte artık tek bir Base Class Library olacak.
Şu anda Xamarin uygulamaları Mono Base Class Library kullanırken artık .Net 5 ile .Net Core Base Class Library kullanabilecek.

![.Net 5](https://miro.medium.com/max/875/1*iwtCmlPyZaMXXhZqXfIvCg.png)

# Markdown Nedir ?
![Markdown](https://ourcodeworld.com/public-media/articles/articleocw-5755472112ab3.jpg)

**Markdown, John Gruber ve Aaron Swartz tarafından geliştirilmiş ve 2004 yılından bu yana kullanılan açık bir formattır. En basit tanımı ile, web yazarları için text-to-HTML (metinden HTML’e) dönüştürme aracıdır. Markdown tasarımının temel hedefi geliştiricileri tarafından okunulabilirlik (readability) olarak belirtilmektedir1. Bu amaçla e-posta yazımı temelinde ağırlık göstermektedir.**

# Yazılım Alanında Takip Ettiğim Kişiler
-  [Zafer Demirkol](https://www.linkedin.com/in/zaferdemirkol/) : Şuan Kendisi AI Mentor olarak görev almakta ama c#, .net kitapları da var.
-  [Özgür Öztürk](https://ayti.tech/) : Cloud Solution Architect, şu anda Microsoft Almanya organizasyonunda çözüm mimarı olarak çalışmakta ve eğitmen.

# Microsoft Azure 

### Microsoft Azure Nedir?
Microsoft Azure, Amazon Web Services (AWS) ve Google Cloud Platform'a benzer şekilde çalışan bir bulut platform ve bilgi işlem hizmetidir. Alışıla gelmiş bulut servislerinin ve geleneksel tanımının aksine Microsoft Azure bulut platformuna ihtiyaç duyan şirketler, organizasyonlar ve hatta bulut platformun avantajlarından faydalanmak isteyen kişisel kullanıcılar için tasarlanmıştır. Azure Bulut platform servisinin adı ilk önce “Windows Azure” olarak belirlenmiş ancak sonradan “Microsoft Azure” olarak değiştirilmiştir. Azure’un isim değişikliğinin nedeni Windows’un dışında birçok işlev için kullanılabilmesinden kaynaklanıyor. Örneğin Azure platformuna kurduğunuz bir sanal sunucuyu Windows işletim sistemiyle güçlendirebileceğiniz gibi Linux veya farklı bir OS ile güçlendirebilirsiniz.

### Microsoft Azure Ne İşe Yarar?
Microsoft Azure’dan edinmiş olduğunuz bulut platformunu kendi ihtiyaçlarınız doğrultusunda dilediğiniz gibi kullanabilirsiniz. Bulut platformu size web sunucularını barındırma, e-mail sunucusu oluşturma, veritabanı sunucusu, dosya depolama sunucusu, sanal makineler, kullanıcı dizinleri, web uygulamaları, mobil uygulamalar veya istediğiniz herhangi farklı servisler olarak hizmet edebilirler. Satın aldığınız bulut platformu yalnızca kendi amaçlarınız için gizli olarak Private Cloud şeklinde kullanabileceğiniz gibi tüm kullanıcıların erişimine açık olarak kullanabilirsiniz.

Microsoft Azure’un en büyük avantajı düşük ücretler karşılığında kapsamlı bulut bilgisayarlara sahip olmaktır. Bulut platformunu kullanırken binlerce liranızı harcayarak kendinize özel altyapı kurmaktan ve kurduğunuz altyapının bakım giderlerini karşılamaktan kurtulmuş olursunuz. İşler çığırından çıktığında, daha çok kaynağa ihtiyacınız olursa kullandığınız paketi özelleştirerek ihtiyaçlarınıza yanıt veren daha iyi bir paketi tercih edebilirsiniz. Microsoft Azure’u kullanırken sadece kullandığınız kaynaklar için ödeme yaparsınız. Daha çokuna ihtiyacınız olduğunda daha fazla, daha azına ihtiyacınız olduğundaysa daha az ödeme yapabilirsiniz.

- [Microsoft Azure Servisleri](https://azure.microsoft.com/en-us/services/)

# Beğendiğim 5 İş İlanı
- [Özdilek Java Yazılım Uzmanı](https://www.kariyer.net/is-ilani/ozdilek-holding-java-yazilim-uzmani-2587687)
- [Özdilek .Net Yazılım Uzmanı](https://www.kariyer.net/is-ilani/ozdilek-holding-yazilim-uzmani-2556125)
- [Vodafone Long Term Internship Program (8 Months)](https://www.kariyer.net/is-ilani/vodafone-telekomunikasyon-a-s-vodafone-long-term-internship-program-8-months-2546419)
- [Yazılım Geliştirme Mühendisi](https://www.kariyer.net/is-ilani/diniz-adient-oto-donanim-san-ve-tic-a-s-yazilim-gelistirme-muhendisi-2553777)
- [Full Stack Yazılım Uzmanı (.Net/Typescript)](https://www.kariyer.net/is-ilani/nan-clouds-full-stack-yazilim-uzmani-net-typescript-2477255)

# Github ile alakalı, takip ettiğiniz üzerine çalışılabileceğini düşündüğünüz repositorylerin listesi
Profilimde yıldızladığım projelere göz gezdirmeyi düşünüyorum.

# Kodun Kalitesinin Metrik Olarak Ölçülmesi

### Ölçüm Neden Kullanılır? Yazılım Kalite Metrikleri Temel Amaçları
Ölçümler hedef varlığı kontrol altında tutmak için, geliştirebilmek için veya anlamak için yapılır. Yazılım kalite metrikleri izleme ve analiz etmek, mevcut ürünün veya sürecin kalitesini belirlemek, bu kaliteyi artırmak ve yazılım geliştirme projesi tamamlandıktan sonra kaliteyi tahmin etmek için kullanılır.

Bu metriklerin Temel Kullanım Amacı:

- Yatırım getirisini arttırma
- İyileştirme alanlarını belirleme
- İş yüklerini yönetme
- Fazla eforu azaltma
- Maliyetleri azaltma şeklinde özetlenebilir.

### Yazılım Kalite Metrikleri Nerede Kullanılır?
Yazılım kalite metrikleri birçok aktiviteyi kapsayan bir terimdir. Bu aktivitelerin hepsi bir dereceye kadar yazılım ölçümü içerir:

- Maliyet ve efor tahmini
- Metriklerle yönetim
- Verimlilik modelleri ve ölçüleri geliştirme
- Veri toplama
- Kalite modelleri ve ölçüleri geliştirme
- Güvenilirlik modelleri geliştirme
- Performans değerlendirmeleri
- Yapısal ve karmaşıklık metrikleri
- Yeterlilik, olgunluk değeerlendirmeleri
- Yöntem ve araçların değerlendirilmesi

### Yazılım Kalite Metrikleri Süreç ve Proje Göstergeleri

#### Süreç Göstergeleri
Bir gösterge yazılım sürecine, yazılım projesine veya ürünün kendisine ilişkin bilgi sağlayan bir metrik veya metriklerin birleşimidir.

Süreç göstergeleri tüm projelerde ve uzun süreler boyunca toplanır. Amaçları uzun vadede yazılım süreç iyileştirmesini sağlayan göstergeleri sağlamaktır. Bu sayede mevcut bir sürecin verimliliği veya yararı hakkında fikir sahibi olunabilir.

Herhangi bir süreci iyileştirme için en makul yollardan biri; sürecin belirli niteliklerini ölçmek, bu niteliklere dayalı bir dizi anlamlı metrik geliştirmek ve ardından metrikleri iyileştirme stratejisine yol açacak göstergeler sağlamaktır. Süreç de yazılım kalitesini ve performansı iyileştirmeyi etkileyen bir dizi faktörlerden sadece biridir.

#### Proje Göstergeleri
Yazılım süreç göstergeleri stratejik amaçlar için kullanılır. Proje metrikleri ve bunlardan türetilen göstergeler, bir proje yöneticisi ve bir yazılım ekibi tarafından proje iş akışlarında ve teknik faaliyetlerde gerçekten gösterge olarak kullanılır.

Proje göstergeleri ise yazılım proje yönetiminin;

- Devam Eden bir projenin durumunu değerlendirmesine,
- Potansiyel riskleri takip etmesine,
- Kritik hale gelmeden sorunlu alanları ortaya çıkarmasına,
- İş akışını veya görevleri ayarlamasına,
- Proje ekibinin yazılım kalitesi ile ilgili yetkinliğinin değerlendirmesine olanak sağlar.

Çoğu yazılım projesinde proje metriklerinin ilk uygulaması tahmin sırasında gerçekleşir. Geçmiş projelerden toplanan metrikler, mevcut yazılım çalışması için çaba ve zaman tahminlerinin yapıldığı bir temel olarak kullanılır. Bir proje ilerledikçe, harcanan çaba ve takvim süresi orijinal tahminlerle (ve proje planıyla) karşılaştırılır. Proje yöneticisi bu verileri ilerlemeyi izlemek ve kontrol etmek için kullanır. Kalite iyileştikçe kusurlar en aza indirilir ve kusur sayısı azaldıkça proje sırasında gerekli olan yeniden çalışma miktarı da azalır. Bu, toplam proje maliyetinin azalmasını sağlar.

#### Kaynaklar

- https://medium.com/devopsturkiye/temel-d%C3%BCzeyde-docker-mant%C4%B1%C4%9F%C4%B1-ve-kavramlar%C4%B1-bde5418858d4
- https://www.argenova.com.tr/asp-net-core-nedir-yetenekleri-nelerdir
- https://medium.com/@furkan.dvlp/net-core-3-0-yenilikleri-13dae070a3ca
- https://ceaksan.com/tr/markdown-nedir
- http://www.arakatman.com/yazilim-kalite-metrikleri/
- https://medium.com/devopsturkiye/net-5-ve-yenilikleri-623aae985001
- https://wmaraci.com/nedir/microsoft-azure
